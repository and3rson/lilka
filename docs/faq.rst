Поширені запитання
==================

.. contents:: Зміст
   :local:

Навіщо мені Лілка?
------------------

Лілка - це маленький, легкий і мобільний пристрій, який може бути використаний для різних цілей, таких як навчання, розробка програмного забезпечення, робототехніка, IoT, медіацентр, проста ігрова консоль і багато іншого.

Вона відносно проста і дешева, а також використовує доволі потужний мікроконтролер ESP32-S3-WROOM-1-N16R8, який має вбудований Wi-Fi та Bluetooth, а також 16 МБ зовнішньої RAM.

Основна мета Лілки - це бути дешевою, легкою в навчанні та сумісною з різними додатками, які були розроблені для неї іншими користувачами.

Якщо ви шукаєте потужну ігрову консоль, то Лілка, можливо, не найкращий вибір для вас.
(Хоча на ній можна без проблем грати в досить популярні старі ігри, такі як Doom чи Wolfenstein, а також запускати на ній емулятори NES, SNES та інших консолей.)

Я не можу завантажити прошивку на свій пристрій. Що робити?
-----------------------------------------------------------

Переконайтеся, що ви використовуєте саме так званий "data" кабель, а не "power" кабель. "Power" кабель призначений лише для заряджання пристрою, а "data" кабель - і для передачі даних, і для заряджання.

.. warning:: Зверніть увагу: Лілка не підтримує USB 3.0, тому ви не зможете прошивати її через кабель Type C - Type C. Використовуйте кабель Type C - Type A.

Я хочу більший дисплей!
-----------------------

Лілка - це бюджетний пристрій, тому вона має досить маленький дисплей.

Крім того, кожен дисплей має власний контролер, який відповідає за відображення зображення. Це означає, що ви не зможете просто підключити більший дисплей до Лілки.
Таких контролерів є **багато** і вони **не сумісні** між собою, а наша команда не має можливості тестувати та підтримувати кожен з них.

Однак, якщо ви знайдете дисплей з таким же контролером (і таким самим розташуванням контактів), як у Лілки, ви можете спробувати підключити його до Лілки, але це буде на ваш власний ризик.

Але не забувайте, що мета Лілки - це не лише бути маленьким, легким і мобільним пристроєм, а й бути сумісною з різними додатками, які були розроблені для неї іншими користувачами.
Якщо ви підключите більший дисплей, деякі додатки можуть відображатися некоректно або взагалі не працювати.

Якщо вам потрібен більший дисплей, можливо, вам варто розглянути інші пристрої.

Чому Лілка називається Лілкою?
------------------------------

Я назвав цей пристрій на честь однієї з моїх кішок, яку звати Ліла, яку, в свою чергу, я назвав на честь Ліли з Футурами.
Цей пристрій досить маленький та простий і асоціюється мені з англійським словом "little", тобто "маленький". Звідси і виникла ідея для назви. :)

.. list-table::
   :widths: 50 50
   :header-rows: 1

   * - .. image:: /_static/lila.jpg
          :alt: Ліла
     - .. image:: /_static/liolia_lila.jpg
          :alt: Льоля та Ліла
   * - Ліла
     - Льоля та Ліла

Крім того, Лілка - це українське жіноче ім'я, яке походить від слова "лілея". Лілея - це квітка, яка символізує чистоту, вірність, вічність, а також відновлення і відродження.
