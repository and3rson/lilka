:octicon:`database` Словник термінів
====================================

.. glossary::

   DIY
    "Do It Yourself", тобто "зроби сам". Спосіб виготовлення чи збору різних речей своїми руками.

   Мікроконтролер
    Електронний пристрій, який містить в собі процесор, пам'ять та виводи для підключення до різних пристроїв.

    Використовується для автоматизації різних процесів, включаючи керування іншими пристроями, збір та обробку даних тощо.

   Прошивка
    Скомпільована програма, яка виконується на мікроконтролері.

    Переважно є бінарним файлом з розширенням ``.bin``, який записується в пам'ять мікроконтролера, але також може бути завантажена в мікроконтролер WiFi, SD-карту тощо.

    Компіляція та завантаження прошивки в мікроконтролер зазвичай виконується за допомогою спеціальних програм, наприклад, :term:`PlatformIO`.

   Прошивання
    Процес запису прошивки в пам'ять мікроконтролера. Переважно здійснюється через такі інтерфейси, як USB або WiFi.

   OTA
    "Over-The-Air", тобто "через мережу": прошивання без кабельного підключення до комп'ютера. Процес прошивання через мережу або з SD-карти.

   PlatformIO
    Крос-платформене середовище для розробки програмного забезпечення для вбудованих систем, яке базується на відкритому коді та підтримується спільнотою.

    Включає в себе відладчик, засоби для роботи з прошивками, бібліотеками, платами тощо.

   Visual Studio Code
    Відкритий та безкоштовний крос-платформений редактор коду.

    Має велику кількість розширень, які дозволяють розширити його функціонал, зокрема підтримку :term:`PlatformIO`.

   Git
    Система керування версіями файлів та спільної роботи над ними.

    Дозволяє зберігати кілька версій файлів, відслідковувати зміни, відновлювати втрачені версії тощо.

    Весь код Лілки та Doom, всі креслення та навіть вся ця документація зберігаються саме в Git в `репозиторії на GitHub <https://github.com/and3rson/lilka>`_ і доступні для всіх бажаючих абсолютно безкоштовно.

   Lua
    Легка скриптова мова програмування, яка використовується для написання скриптів та програм для вбудованих систем.

    Вона чудово підходить для :ref:`написання ігор <lua-intro>`!

   PCB
    "Printed Circuit Board", тобто "друкована плата". Плата, на якій розміщені електронні компоненти.

   THT
    "Through-Hole Technology", тобто "технологія з монтажем через отвори". Технологія монтажу електронних компонентів на плату через отвори.

   SMD
    "Surface-Mount Device", тобто "прилади з монтажем на поверхню". Технологія монтажу електронних компонентів на поверхню плати.

   GPIO
    "General Purpose Input/Output", тобто "вхід/вихід загального призначення". Виводи мікроконтролера, які можуть використовуватися як вхід або вихід.

   ЦАП
    Цифро-аналоговий перетворювач ("Digital-to-Analog Converter", або "DAC"). Електронний пристрій, який перетворює цифрові сигнали (конкретні числа) в аналогові (тобто напругу).

    Найчастіше використовується для відтворення звуку.

    **Розрядність (resolution)** визначає кількість можливих значень аналогового сигналу. Наприклад, ЦАП 8-бітний має розрядність 8 біт, тобто може відтворювати 2^8 = 256 різних значень.

   АЦП
    Аналого-цифровий перетворювач ("Analog-to-Digital Converter", або "ADC"). Електронний пристрій, який перетворює аналогові сигнали (тобто напругу) в цифрові (конкретні числа).

    Найчастіше використовується для зчитування значень з датчиків, потенціометрів та акумуляторів.

    **Розрядність** визначається так само, як і в :term:`ЦАП`.

   ШІМ
    Широтно-імпульсна модуляція ("Pulse-Width Modulation", або "PWM"). Підхід керування напругою або струмом, при якому відсутній постійний струм або напруга, але є швидкі зміни напруги або струму.

    Найчастіше використовується для керування яскравістю світлодіодів та обертання сервоприводів.

    Наприклад, щоб керувати яскравістю світлодіода, можна використовувати ШІМ: якщо швидко вмикати-вимикати світлодіод (наприклад, вмикати на 25% часу, а вимикати на 75% часу), то він буде світитись з яскравістю, яка відповідає 25% максимальної.

    **Частота (frequency)** визначається частотою вмикання-вимикання. Наприклад, якщо вмикати та вимикати світлодіод 1000 разів на секунду, то частота ШІМ буде 1000 Гц, або 1 кГц.

    **Прогальність (duty cycle)** визначається часом вмикання відносно часу вимикання. Наприклад, якщо вмикати світлодіод 25% часу, а решту часу - вимикати, то прогальність дорівнюватиме 25%.
